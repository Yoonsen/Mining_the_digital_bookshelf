<!-- page 379 -->

<h1>Vigseln</h1>

<p>Det var i ldunasalen som man en dag såg ett litet sällskap tyst
församlat omkring en ännu ung man, men som tycktes icke ha långt kvar
att leva, ty "gravrosor" blommade på de insjunkna kinderna och de
sköna ögonen lyste av en överjordisk glans.  Det var brudgummen.  Alla
tycktes vänta.  Då öppnades en dörr och in trädde, följd av sina
tärnor, och skön av uttryckets ädelhet och allvar, den bleka men
ståtliga bruden med myrtenkronan i sitt gyllene hår.

<p>Här, i kretsen av deras närmaste anhöriga, vigdes Yngve och Hertha
av deras vän, den varmhjärtade lilla pastorn, som av rörelse knappast
kunde läsa vigselakten, men desto kraftigare uttalade välsignelsen
över de båda makarna, som tycktes ha förbundit sig mera för döden än
för livet, och likväl sågo de så lyckliga, nej, lycksaliga ut, dessa
två, såsom blott sällan ett brudpar.

<p>Mimmi Svanberg är med på bröllopet och blandar med sin friska
språksamhet litet glättighet i högtidens allvar.  Det är i synnerhet
överdirektören, som hon föresatt sig att "muntra upp", och lyckas
verkligen att framkalla ett och annat leende.  Hertha och

<!-- page 380 -->

Yngve ha nog av varandra.  Yngve är bättre denna afton än han ännu
varit det allt sedan han kom hem.  Stundens fullhet och betydelse
synes inge honom nvtt liv.  Men hans hulda maka vakar över honom,
låter honom ej överlämna sig åt ögonblickets stegrade livskänsla, utan
kallar honom snart bort ifrån sällskapet till stillhet och tystnad --
med henne.  Såsom i förra dagar stödjes han nu åter av hennes trofasta
arm.

